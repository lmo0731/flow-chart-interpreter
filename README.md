**Төгсөлтийн ажлын төлөвлөгөө**

**Сэдэв**: Блок схемийн интерпретер (Flow Chart Drawing Tool and Interpreter)

**Гүйцэтгэгч**: Л. Мөнх-Очир

**Товч агуулга**:  
Блок схемийг (Flow Chart) тодорхой стандартын дагуу хялбараар зурж, зөв зурагдсан эсэхийг шалгах, түүнийг алхам алхамаар ажиллуулах зориулалттай, компьютерын зохих мэдлэгтэй алгоритм суралцагч ашиглах боломжтой програм хангамж юм.

**Ажлын зорилго**:  
Уг ажлын үндсэн зорилго нь програмийг програмчлалын инженерчлэлийн тогтсон стандартын дагуу өөрийн биеээр гүйцэтгэж дадлагажин, өөрийн гэсэн бүтээгдэхүүнийг бэлэн болгох, цаашдийн зорилго нь програмийг сургуулиудын мэдээлэл зүйн хичээлийн програмд хэрэглэж болохуйц бүтээгдэхүүн болгох явдал юм.

**Сэдэв сонгосон үндэслэл**:  
Хэрэглэгчийн график интерфейс, зураг болон код шалгах, түүнийг ажиллуулах зэрэг олон талын програмчлалын ур чадвар шаардсан сонирхолтой програм хангамжийг бэлэн болгох шаардлагатай тул энэ сэдвийг сонгох болсон. Уг програм нь алгоритм анхлан суралцагч нарт хэрэгтэй байгаа нь мөн бас нэг үндэслэл болсон.

**Шинэлэг тал**:  
Програмчлалын талаарх анхны мэдэгдэхүүнийг өгч цааш гүнзгийрүүлэн суралцах суурийг тавьж өгдөг хамгийн энгийн түгээмэл арга нь блок схем (Flow Chart Diagram)-ийг сургалтанд ашиглах явдал байдаг. Блок схемийг ашиглахад алгоритмыг дүрслэлээр төлөөлүүлдэг нь ойлгоход хялбар боловч зөв алгоритм болсон эсэхийг шалгаж, үр дүнг нь харах, өөр өөр стандартаар ашигладаг нь төвөгтэй байдаг. Уг төвөгтэй байдлыг шийдсэн нь шинэлэг зүйл болж байна.

**Өргөтгөх боломж:  
**Цаашлаад тухайн програмчлалын загвар дээр тулгуурлан ижил төрлийн диаграм дээр суурилсан модулиуд нэмж болох юм.

**Цар хүрээ**:  
Алгоритмын талаар сонирхон судалж буй хэн бүхэн ашиглах боломжтой. Монгол хэл дээр хөгжүүлэх тул бага ангийн хүүхэд хүртэл ашиглаж болох юм.

**Ач холбогдол, хэрэглээ**:  
Уг сэдвийг хийж гүйцэтгэхэд блок схемийн тодорхой стандартыг баримталж олон нийтэд түгээснээр хэрэглэгчид тухайн блок схемийг зурах стандартыг хэвшмэл болгох нийтээрээ нэг стандартыг барих ач холбогдолтой.

**Зөвшөөрсөн:** Удирдагч Ш. Нямбаа (Ph.D)

**Гүйцэтгэгч:** Л.Мөнх-Очир